# 7. nap: Tevekártya

Az ingyenes álomutazásodról kiderült, hogy egy csak oda menő 5 perces utat jelentett egy léghajón. (De legalább egy **király** léghajó volt!) Kiugrasz egy hatalmas sivatag szélén és újra Szigetszigeten landolsz.

-- Hoztad az alkatrészeket?
Megfordulsz és egy távcsővel felszerelkezett teljesen fehérbe öltözött manót látsz, amint tevegel.
-- Hoztad az alkatrészeket? -- kérdezi megint, ezúttal hangosabban. Nem világos számodra, hogy miről beszélhet. Te azért jöttél ide, hogy a végére járj annak, hogy miért állt el a homoktermelés.
-- A részek! A homokhoz, igen! Gyere velem. Megmutatom. -- Felinvitel a tevéjére. 

Egy kis közös szigetszigeti tevegelés után hatalmas, fél horizontot beterítő sziklákat látsz. A manó kifejti, hogy a sziklák a Sivatagsziget részei, amely pont Szigetsziget felett található, és emiatt elég nehéz is feljutni rá. Általában hatalmas gépeket használnak, hogy mozgassák a sziklákat és megszűrjék a homokot, de a gépek egy ideje már nem üzemelnek, mivel Sivatagszigetre már nem jutnak el egy ideje a karbantartáshoz szükséges alkatrészek. 

Már feltételezted, hogy a te dolgod lesz kitalálni, hogy miért akadt el az alkatrészek szállítása és persze végül meg is kér erre. Automatikusan igent mondasz. 

Mivel az út néhány napba bele fog telni, felveti, hogy megtanítja neked a **Tevekártya** nevű játékot. A Tevekártya nagyon hasonló a pókerhez, annak tulajdonképpen egy leegyszerűsített verziójáról van szó, hogy teveháton is könnyen lehessen játszani. 

Tevekártyában az a feladat, hogy kapsz **osztások** egy véges sorozatát, és a feladatod **erősség** tekintetében rangsorolni őket. Egy osztás **öt kártyából** áll, amelyek a következők közül kerülnek ki: ``A``, ``K``, ``Q``, ``J``, ``T``, ``9``, ``8``, ``7``, ``6``, ``5``, ``4``, ``3`` vagy ``2``. A lapok erőssége a sorrendjüket követi, ahol ``A`` a legerősebb és ``2`` a leggyengébb. Minden osztásnak pontosan egy **típusa** van. A legerősebbtől a leggyengébbig ezek:
- **öt ugyanolyan**: amikor mind az öt kártya ugyanolyan: ``AAAAA``
- **négy ugyanolyan**: amikor négy kártya ugyanolyan, egy pedig ezektől különböző: ``AA8AA``
- **Full house**: Amikor három kártya azonos, és a maradék két kártya is megegyezik egymással: ``23332``
-- **három ugyanolyan**: amikor három kártya azonos, és a maradék két kártya két, ezektől és egymástól is különböző lap: ``TTT98``
.. **két pár**: Ahol két kártya megegyezik, és két másik kártya is megegyezik egymással, de az előző kettővel nem, az utolsó, ötödik kártya pedig valami ezek mindegyikétől különböző lap: ``23432``
-- **egy pár**: Amikor két kártya megegyezik, és van ezeken kívül három ezektől és egymástól is különböző lap: ``A23A4``
-- **magas lap**: Amikor az összes lap különböző: ``23456``

Az osztások elsősorban a típusok szerint vannak rendezve. Minden **full house** erősebb, mint bármely **három ugyanolyan**. 


Ha két osztás mégis azonos típusú lenne, egy második szempont alapján történik a rangsorolásuk. Először az **első kártyát** hasonlítjuk össze a két osztásban. Ha ezek különbözőek, akkor az nyer, akinél az erősebb van. Ha nem különböznek, akkor a második lapot kell nézni. Ha ezek különböznek, akkor az erősebbik nyer. Ha nem, akkor a többi lappal kell folytatni, ugyanígy.

Tehát pl. ``33332`` ás ``2AAAA`` mindketten **négy ugyanolyan** típusúak, de ``33332`` erősebb, mivel az első kártyája erősebb. Hasonlóképpen, ``77888`` és ``77788`` szintén mindketten **full house**-ok, de ``77888`` erősebb, mert a harmadik kártyája erősebb (és mindkét osztás ugyanazon első két lappal bír). 

A Tevekártya-játékhoz osztások egy listáját kapod (ez lenne a rejtvény inputja) a hozzájuk tartozó **tétekkel**. Például:
```
32T3K 765
T55J5 684
KK677 28
KTJJT 220
QQQJA 483
```

Ebben a példában öt osztást mutatunk. Mindegyik osztást a tét értéke követi. Mindegyik osztás annyit nyer, amennyi egyenlő a tét és a **rangsorban elfoglalt helyének (rangjának)** szorzatával, ahol a legkisebb, 1-es rang a leggyengébb osztásé, a második leggyengébb osztás kapja a 2-es rangot, és így tovább a legerősebb osztásig. Mivel 5 osztás van most itt, a legerősebb osztás rangja 5 lesz és így annak a tétjét is 5-tel kell majd szorozni. 

Tehát az első lépés az, hogy sorba rakjuk az osztásuk az erősségük szerint.
- ``32T3K`` az egyetlen **egyes pár** és a többi mind erősebb ennél, tehát ennek lesz a legkisebb, **1**-es rangja.
- ``KK677`` és ``KTJJT`` mindketten **két pár** típusúak. Az első lapjuk mindkettejüknek ugyanaz, de a második lapja ``KK677``-nak erősebb, (``K`` jobb, mint ``T``), tehát ``KTJJT`` kapja a **2**-es rangot és ``KK677`` kapja a **3**-as rangot. 
- ``T55J5`` és ``QQQJA`` mindketten **három ugyanolyan** típusúak. ``QQQJA``-nak erősebb az első lapja, tehát ez lesz az **5**-ös rangú, a ``T55J5`` pedig a **4**-es. 

Most már meg tudod határozni az összes nyereségét a listának azáltal, hogy összeadod az összes ranggal beszorzott tétet (``765`` * 1 + ``220`` * 2 + ``28`` * 3 + ``684`` * 4 + ``483`` * 5). Tehát az **összes nyereség** ebbena  példában **``6440``**. 

Add meg az összes osztásod rangját! Mennyi az össznyeremény?


## Második rész

Hogy egy kicsit izgalmasabbá tegyük a dolgokat, a manó bemutat egy további szabályt. A ``J`` kártyák igazából jokerek, azaz olyan lapok, amelyek típusa mindig olyan, hogy az osztás a lehető legerősebb legyen. 

Hogy ezt ellensúlyozzuk, **a ``J`` lapok egyben a leggyengébbek is** a lapok között, még a ``2``-esnél is gyengébbek. A többi lap a helyén maradt: 
``A``, ``K``, ``Q``, ``T``, ``9``, ``8``, ``7``, ``6``, ``5``, ``4``, ``3``, ``2``, ``J``

A ``J`` kártyák mindig olyan lapnak tettetik magukat, ami kézben lévő lapokat mindig a lehető legerősebbé teszik. Például, ``QJJQ2`` úgy értendő, hogy a típusa **négy ugyanolyannak** felel meg. Mégis, amikor más ugyanilyen típusú kézben lévő lapokkal hasonlítjuk össze, akkor a ``J`` mindig ``J``-nek számít, nem pedig annak a lapnak, aminek tetteti magát. ``JKKK2`` gyengébb, mint ``QQQQ2``, mivel a ``J`` gyengébb, mint a ``Q``. 

Most a fenti példa nagyon máshogy fog működni:

```
32T3K 765
T55J5 684
KK677 28
KTJJT 220
QQQJA 483
```

- ``32T3K`` még mindig az egyedüli **egy pár** típusú osztás. Nem tartalmaz jokerekt, tehát az erőssége továbbra sem változik. 
- ``KK677`` az egyetlen ``két pár`` típusú osztás, ezáltal már ő a második leggyengébb húzás. 
- a ``T55J5``, ``KTJJT`` és ``QQQJA`` osztások most már mind **négy ugyanolyan** típusúak. ``T55J5`` a 3-as, ``QQQJA`` a 4-es, ``KTJJT`` pedig az 5-ös rangot kapja. 

Ezzel az új joker-szabállyal a példában szereplő lista össznyereménye **``5905``** lenne. 

E szabály használatával add meg, hogy mennyi a listában szereplő osztások rangja. Mennyi az össznyeremény így számolva?


