# 5. nap: Trágyázzunk

Elcsónakáztál a kertészhez, aki pontosan ott volt, ahol számítani lehetett rá: Egy hatalmas "kertben" szorgoskodott, amit igazából egy farmnak lehetne inkább nevezni. 

-- a víz forrása? Szigetsziget **maga** a víz forrása! -- Felhívod a figyelmét arra, hogy a Hószigeten nincs víz.

-- Ja igen, el kellett zárnunk a vizet, mivel **kifogytunk a homokból**, ami a vizet szűrné. Mégsem csinálhatunk havat koszos vízből! De ne aggódj, nemsokára jön a friss homok. Csak néhány napra zártuk el a vizet... vagy hétre... ó... -- Az arcára kiül a keserű felismerés.

-- Annyira el voltam foglalva, hogy mindenkinek jusson élelem, hogy teljesen elfelejtettem megnézni, hogy miért is nem jön több homok! Egy komp fog hamarosan elindulni abban az irányban, az sokkal gyorsabb lesz, mint a kis csónakod. Rá tudnál esetleg nézni?

Alig van időd beleegyezni, mikor már mondja is a következő kérését:
-- Amíg a kompra vársz, esetleg segíthetnél nekünk egy kisebb **élelmezési probléma** megoldásában. Most érkezett meg a legutóbbi Szigetsziget almanach és kicsit nehezen igazodunk ki rajta. 

Az almanach (a rejtvény inputja) felsorolja az összes magot, amit el kell ültetni. Azt is megszabja, hogy melyik magot milyen talajban kell elültetni, melyik talajhoz milyen trágyát kell használni, melyik trágyát melyik típusú vízzel kell öntözni és így tovább. A számokat viszont mindegyik kategória újrahasználja. Tehát pl. az ``123``-as talajnak és a ``123``-as trágyának nem biztos, hogy bármi köze lenne egymáshoz.

Például:

```
seeds: 79 14 55 13

seed-to-soil map:
50 98 2
52 50 48

soil-to-fertilizer map:
0 15 37
37 52 2
39 0 15

fertilizer-to-water map:
49 53 8
0 11 42
42 0 7
57 7 4

water-to-light map:
88 18 7
18 25 70

light-to-temperature map:
45 77 23
81 45 19
68 64 13

temperature-to-humidity map:
0 69 1
1 0 69

humidity-to-location map:
60 56 37
56 93 4
```

Az almanach először a magvakat sorolja fel, amelyeket el kell ültetni: ``79``, ``14``, ``55`` és ``13``.

A almanach hátralévő része **hozzárendelések** listáit tartalmazza, amely azt írja le, hogy hogyan lehet a **forráskategóriából** a **célkategóriába** átkonvertálni a számokat. Azaz a ``seed-to-soil map:``-val kezdődő szekció azt írja le, hogy hogyan lehet a **magszámok** ( forrás)kategóriából a **talajszámok** (cél)kategóriába átkonvertálnt a számokat. Ez szükséges ahhoz, hogy a kertész és a csapata tudják, hogy melyik talajt használják melyik mag esetében, melyik vizet használják melyik trágyához stb.

Ahelyett azonban, hogy minden forrásszám esetében egyenként írnák ki a célszámot, a hozzárendelések számok egész tartományairól szólnak. Minden sor három számból áll: A **céltartomány kezdetéből**, a **forrástartomány kezdetéből** és a **tartomány hosszából**.

Vegyük most megint a ``seed-to-soil map`` hozzárendelést!:

```
50 98 2
52 50 48
```

Az első sor szerint a **céltartomány kezdete** ``50``, a **forrástartomány kezdete** ``98`` és a **tartomány hossza** ``2``. Tehát a forrástartomány ``98``-tól kezdődik és két számot tartalmaz, ``98``-at és ``99``-et. A céltartomány ugyanilyen hosszú, de ``50``-nél kezdődik, tehát a két értéke ``50`` és ``51``. Ezen információ birtokában már tudod, hogy a ``98``-as mag az ``50``-es földbe való és a ``99``-es mag pedig az ``51``-es földbe.

A második sor azt jelenti, hogy a forrástartomány ``50``-nél kezdődik és ``48`` számot tartlmaz: ``50``-et, ``51``-et, ..., ``96``-ot és ``97``-et. Ezeknek az ``52``-essel kezdődő ugyanígy ``48`` számból tartomány számai felelnek meg: ``52``-es, ``53``-as, ..., ``98`` és ``99``. Tehát pl. az ``53``-as mag az ``55``-ös földbe való. 

Minden forrásszám, amiről **ezek a sorok nem szólnak**, a vele **azonos** számértékű célszámhoz rendelődik. Tehát a ``10``-es magnak megfelelő talaj a ``10``-es.

Tehát a magszámok teljes listája a nekik megfelelő talajszámokkal valahogy így festene:

```
seed  soil
0     0
1     1
...   ...
48    48
49    49
50    52
51    53
...   ...
96    98
97    99
98    50
99    51
```

Ezzel a hozzárendeléssel felkeresheted a talajszámát mindegyik kezdeti magnak:

-- a ``79``-es mag a ``81``-es földbe való
-- a ``14``-es mag a ``14``-es földbe való
-- a ``55``-es mag a ``57``-es földbe való
-- a ``13``-as mag a ``13``-as földbe való

A kertész és csapata olyan gyorsan szeretne kezdeni, amilyen gyorsan csak lehet, tehát a legközelebbi helyre van szükségük, ahova mag kerül. Ismervén ezeket a hozzárendeléseket, találd meg **a legkisebb számértékű helyszínt, ahova a kezdeti magvak végül kerülnek**. Ehhez először át kell konvertálnod mindegyik magszámot mindegyik kategórián, amíg meg nem találod a megfelelő **helyek számait**.  Ebben a példában a megfelelő helyek:

- Seed ``79``, soil ``81``, fertilizer ``81``, water ``81``, light 74, temperature ``78``, humidity ``78``, **location ``82``**.
- Seed ``14``, soil ``14``, fertilizer ``53``, water ``49``, light ``42``, temperature ``42``, humidity ``43``, **location ``43``**.
- Seed ``55``, soil ``57``, fertilizer ``57``, water ``53``, light ``46``, temperature ``82``, humidity ``82``, **location ``86``**.
- Seed ``13``, soil ``13``, fertilizer ``52``, water ``41``, light ``34``, temperature ``34``, humidity ``35``, **location ``35``**.

Tehát a legkisebb hely értéke **``35``**

Mi a legkisebb számértékű hely, ahova a kezdeti magok kerülhetnek?


## Második rész

Mindenki éhen fog halni, ha ilyen kevés magot ültetsz el. Újraolvasva az almanachot, úgy néz ki, hogy a ``seeds:`` sor valójában **magszámok tartományairól szól**.

Az értékek a kezdeti ``seeds:`` sorban párban követik egymást. Minden pár esetében az első értéke a tartomány eleje, a második pedig a tartomány **hossza**.  Tehát ha vesszük a fenti példát:

```seeds: 79 14 55 13```

Akkor ez a sor két tartományt ír le: az első a ``79``-es számmal kezdődik és ``14`` db értéket tartalmaz: a ``79``-est, ``80``-ast, ..., ``91``-est és ``92``-est. A második tartomány az ``55``-ös számmal kezdődik és ``13`` db értéket tartalmaz: a ``55``-öst, ``56``-ost, ... ``66``-ost és ``67``-est.

Tehát most nem négy magszámot kell megnézned, hanem **27** magszámot kell végignézned. 


A fenti példában a legkisebb számértékű helyre a ``82``-es mag kerül, ami így megy végig: soil ``84``, fertilizer ``84``, water ``84``, light ``77``, temperature ``45``, humidity ``46`` és **location ``46``**. Tehát a legkisebb számértékű hely a **``46``**. 

Vegyük most az összes kezdeti magszámot, ami az almanach első sorában van megjelölve. **Mi a legkisebb számértékű hely, amelyre a kezdeti magvak kerülhetnek?**