# 12.nap: Forró rugók

Végre eléred a forró rugókat! A gőz között felsejlik a főépület.

Belépnél, de a csillagász megállít. 
-- Várj, azt hittem, hogy a forró rugókért jöttél, nem így volt? -- jelzed neki, hogy ezek szerinted pontosan úgy néz ki, mint a forró rugók.
-- Jaj ne haragudj, ez gyakori félreértés errefelé. Ez igazából csak az onszen! [a hot springs termálvizeket, hévizet is jelent angolul]  A forró rugók a következő ajtó. 

Eltekintesz arra, amerre a kutató mutat, és azonnal észre veszed a hatalmas fémspirálokat, amik föléd tornyosulnak. 
-- Erre!

Csak néhány lépés, mire eléred a főbejáratot, ahol a kerítés mögött ott vannak a források. Belépsz a kapun és az adminisztrációs épület fele viszed az irányt. 

-- Helló, isten hozta a forró rugóknál! Sajnos jelenleg most nem valami forrók, mivel **lávahiány** van. -- A hiányzó alkatrészek felől érdeklődsz a Sivatagszigetre.

-- Ohh, az egész Csavarsziget üzemen kívül van jelenleg. Semmit sem lehet pillanatnyilag gyártani, amíg nem szerzünk több lávát, hogy fűthessük a kazánjainkat. És a rugóinkat. A rugók nem nagyon rugóznak, ha nem forrók!

-- És mit szólnál, ha felnéznél hogy miért állt el a láva mostanság? A láva túl hideg ahhoz, hogy rendesen dolgozni lehessen vele. De azért csak találunk valami rugót, ami elég ahhoz, hogy felrepítsen **téged**!

Egyetlen probléma van csak. Rengeteg rugó elromlott, és nem igazán tudják, hogy melyek használhatók még **biztonságosan**.  Még rosszabb, hogy még a **rugók sérüléseiről szóló összefoglaló** (a rejtvényed inputja) is sérült! Segítségre van szükséged, hogy megjavítsd a sérült feljegyzéseket. 

A hatalmas mezőn odakint a rugók **sorokba** vannak osztva. Minden sorban a sérülésekről szóló összefoglaló feljegyzi, hogy az adott rugó üzemel-e (``.``) vagy sérült (``#``).  Na pontosan ez a rész az, ami az összefoglalóban is sérült. Néhány rugó esetében ezeken a helyeken **ismeretlen** (``?``) szerepel, mivel nem tudni, hogy a rugó itt üzemel-e vagy sem. 

Mégis, a mérnök aki csinálta az összefoglalót, redundanciával dolgozott egy másik formátumban! Miután a rugók sorának vége, az **összefüggő hibás rugócsoportok** létszámait feltüntették abban a sorrendben, ahogy azok a sorban is követik egymást. A lista minden sérült rugóról számot ad, és az összefüggő hibás rugócsoportokat mindig üzemelő rugók választják el (azaz pl. egy teljes sornyi ``####`` mindig ``4``-ként szerepel, nem pedig ``2,2``-ként. ). 

Tehát a ilyen lenne egy ép összefoglaló:
```
#.#.### 1,1,3
.#...#....###. 1,1,3
.#.###.#.###### 1,3,1,6
####.#...#... 4,1,1
#....######..#####. 1,6,5
.###.##....# 3,2,1
```
De ugye az összefoglaló sérült: Néhány rugó állapota igazából ismeretlen (``?``). Például:

```
???.### 1,1,3
.??..??...?##. 1,1,3
?#?#?#?#?#?#?#? 1,3,1,6
????.#...#... 4,1,1
????.######..#####. 1,6,5
?###???????? 3,2,1
```
Ezek ismeretében az lenne a feladat, hogy kiderítsd, **hány különböző lehetőség** van arra, hogy az ismeretlen helyeken mi lehet ismervén a megadott számokat a sor végén. 

Az első sorban ``???.### 1,1,3``pontosan **egyféleképpen** lehet ezeket elrendezni úgy, hogy 1, 1 és 3 törött rugó helyezkedjen el egymás után (ebben a sorrendben), Az első három imseretlen helyen először egy rossz, aztán egy jó, aztán megint rossz rugó kell legyen, így ott a kérdőjelek helyén valójában csak ``#.#`` lehet, így pedig a teljes sor valójában ``#.#.###`` kellett legyen. 

A második sor sokkal érdekesebb: A ``.??..??...?##. 1,1,3`` sor **négy** különböző elrendezést takarhat. Az utolsó ``?`` mindenképp rossz kell legyen (hogy kijöjjön az utolsó rossz csoport számossága), és mindegyik ``??`` pontosan egy rossz rugót kell rejtsen. (Ha ``??`` két rossz rugót is rejtene, akkor azok egy összefüggő rossz csoportot alkotnának és így a számok közt egy kettes kellett volna legyen.) Mivel mindegyik ``??`` vagy egy ``#.`` vagy egy ``.#`` jelsorozatot kell rejtsen, pontosan négyféle lehetőségről van szó. 

Az utolsó sorban **tíz** különböző elrendezés lehetséges a leírás alapján! Mivel az első szám ``3``, az első és a második ``?`` közül mindkettőnek ``.``-nek kell lennie. (Ha bármelyik is ``#`` is lenne, az első számnak ``4``-nek vagy nagyobbnak kellene lennie. ) Mégis, a hátralévő ismeretlen rugóállapotok számtalan elrendezésnek adnak lehetőséget:

```
?###???????? 3,2,1
.###.##.#...
.###.##..#..
.###.##...#.
.###.##....#
.###..##.#..
.###..##..#.
.###..##...#
.###...##.#.
.###...##..#
.###....##.#
```

Ebben a példában az összes lehetséges elrendezések száma soronként:

- ``???.### 1,1,3`` - **``1``** lehetséges elrendezés
- ``.??..??...?##. 1,1,3`` - **``4``** lehetséges elrendezés
- ``?#?#?#?#?#?#?#? 1,3,1,6`` - **``1``** lehetséges elrendezés
- ``????.#...#... 4,1,1`` - **``1``** lehetséges elrendezés
- ``????.######..#####. 1,6,5`` - **``4``** lehetséges elrendezés
- ``?###???????? 3,2,1`` - **``10``** lehetséges elrendezés

Ezeket mind összeadva kapunk **``21``** lehetséges elrendezést.

Mindegyik sorra számold ki, hogy hány olyan különböző elrendezése létezik az üzemelő és nem üzemelő rugóknak, amelyek teljesítik a sor végi számokkal leírt kritériumokat. **Mennyi ezeknek a lehetséges elrendezéseknek az összege?**

## Második rész

Ahogy kitekintesz a kinti rugómezőre, látod, hogy valójában sokkal több rugó van, mint amit a leírásban találtál. Rájössz, hogy igazából végig össze volt az egész hajtogatva!

Hogy kihajtogasd a feljegyzéseket mindegyik sorban, cseréld ki a rugók állapotairól szóló sorozatokat azok öt másolatával, amelyeket mind ``?``-ek határolnak, és cseréld le a régi, összefüggő rossz rugócsoportokról szóló számlistákat azok öt darabad másolatával (amelyeket pedig ``,``-k választanak el egymástól).

Így például ez a sor:

```.# 1```

így nézne ki:

```.#?.#?.#?.#?.# 1,1,1,1,1```

Ez első sor a fenti példában így festene:
```???.###????.###????.###????.###????.### 1,1,3,1,1,3,1,1,3,1,1,3,1,1,3```

A fenti példában a kicsomagolás után a lehetséges elrendezések száma néhány sor esetében sokkal nagyobbá válik

- ``???.### 1,1,3`` - **``1``** lehetséges elrendezés
- ``.??..??...?##. 1,1,3`` - **``16384``** lehetséges elrendezés
- ``?#?#?#?#?#?#?#? 1,3,1,6`` - **``1``** lehetséges elrendezés
- ``????.#...#... 4,1,1`` - **``16``** lehetséges elrendezés
- ``????.######..#####. 1,6,5`` - **``2500``** lehetséges elrendezés
- ``?###???????? 3,2,1`` - **``506250``** lehetséges elrendezés

A kihajtogatás után összeadva az összes lehetséges elrendezések számát itt most **``525152``**-t kapunk. 

Hajtogasd ki a feljegyzéseket!
**Mi az új összes lehetséges elrendezések összege? **