#4. nap: Kaparós sorsjegyek

A kabin elindul veled felfelé. Mégis az a különös érzés kerít hatalmába, mintha a kabin nem veled mozogna. Nem egy hegy felé tartasz. Ahogy a Hósziget egyre megy össze alattad, egy hatalmas földtömeg jelenik meg feletted! A kabinból az új sziget felszínére lépsz és besétálsz az állomásra.

Az első dolog, amit észreveszel, hogy itt sokkal **melegebb** a levegő, mint a Hószigeten volt. És egyben kifejezetten magas a **páratartalom**. Errefele van a víz forrása?

A következő dolog, ami feltűnik, egy manó, amint az állomás másik felén üldögél egy rakás színes négyzet alakú kártya fölött.

-- Ó! helló! -- mondja a manó, miközben izgatottan szalad feléd. -- Segíthetek valamiben?

A víz forrásáról kérdezed.

-- Hát nem is tudom... én csak a libegőt üzemeltetem. Olyasminek hangzik, aminek lennie kellene itt, végtére is ez a **Szigetsziget**! Fogadok, hogy **kertész** tudni fogja. Viszont ő nem ezen a szigeten van, hanem azon a fajtán, ami pici és amit víz vesz körül, nem a lebegő fajtán. Ki kéne már találnunk valami rendes elnevezéseket erre. Tudod mit? Ha tudsz nekem segíteni valamiben gyorsan, akkor **kölcsön adom a csónakom** és meglátogathatod vele a kertészt. Kaptam ezeket a kaparós sorsjegyeket ajándékba, de nem látom át, hogy most nyertem-e vagy sem. 

A manó elvezet a kupac színes kártyához. Ott felfedezed a számtalan kaparós sorsjegyet is, amiről már lekaparták a lekaparnivalót. Egyet felvéve úgy tűnik, hogy mindegyik kártyán két számlista van egy függőleges vonallal elválasztva: A **nyertes** számok listája, majd utána a **te számaid listája**. Egy táblázatba rendezed a rendelkezésre álló információt (ez lenne a rejtvény inputja). 

A manó addig jutott, hogy ki kéne találnod, **mely számaid** jelennek meg a **nyerő számok** listájában. Az első találat **egy pontot** ér, és minden további találat **kétszerezi** a már meglévő pontjaid számát. 

Például:

```
Card 1: 41 48 83 86 17 | 83 86  6 31 17  9 48 53
Card 2: 13 32 20 16 61 | 61 30 68 82 17 32 24 19
Card 3:  1 21 53 59 44 | 69 82 63 72 16 21 14  1
Card 4: 41 92 73 84 69 | 59 84 76 51 58  5 54 83
Card 5: 87 83 26 28 32 | 88 30 70 12 93 22 82 36
Card 6: 31 18 13 56 72 | 74 77 10 23 35 67 36 11
```

A fenti példában az 1-es kártyán 5 nyerő szám van (``41``, ``48``, ``83``, ``86`` és ``17``) és neked pedig nyolc számod van (``83``, ``86``,  ``6``, ``31``, ``17``,  ``9``, ``48`` és ``53``. A te számaid közül négy is (``48`, `83`, ``17`` és ``86``) nyerő számok!
Ez azt jelenti, hogy az egyes kártya **``8``** pontot ér (egyet az első találat miatt, aztán pedig a három duplázás miatt, amit a három másik találatnak köszönhetünk). 

- a 2-es kártyán két nyerő szám van (``32`` és ``61``), és mint ilyen 2 pontot ér.
- a 3-as kártyán két nyerő szám van (``1`` és ``21``), és mint ilyen 2 pontot ér.
- a 4-es kártyán egy nyerő szám van (``84``) és mint ilyen 1 pontot ér.
- az 5-ös kártyán nincs nyerő szám, és mint ilyen nem ér pontot.
- a 6-ös kártyán nincs nyerő szám, és mint ilyen nem ér pontot.

Ebben a példában tehát a manó kaparós sorsjegyei **``13``** pontot érnek. 

Foglalj helyet a sok színes kártya közt. **Hány pontot érnek összesen?**

## Második rész

Ahogy elmondod a manónak a megoldásodat, egyikőtök észreveszi, hogy a játék tényleges szabályai végig oda voltak nyomtatva a kártyák hátára. 

Nincsenek olyan dolgok, hogy "pontok". Helyettük a kaparós sorsjegyekkel egyedül azt lehet elérni, hogy **további kaparós sorsjegyeket** lehet velük nyerni, méghozzá annyit, amennyivel eddig is rendelkezel. 

Egészen pontosan kaparós sorsjegyek **másolatait** nyered, méghozzá annyit nyersz a nyertes sorsjegy alatt, ahány találatod volt.  Tehát ha a 10-es kártyán 5 találat volt, akkor a 11, 12, 13, 14 és 15-ös kártyákból nyersz egy másolatot is. 

A másolatok pontosan ugyanúgy nyerhetnek, mint azon kártyák, amelyekről másolva lettek. Tehát ha nyersz a 10-es kártyáról egy másolatot, ami meg egy 5 találatos szelvény volt, pontosan ugyanazon másolatokat fogja adni, amelyeket az eredeti kártya adott volna, azaz a 11, 12, 13, 14 és 15-ös kártyák másolatait. Ez a folyamat addig ismétlődik, amíg egyik másolat sem ad már több kártyát. (A kártyák nem eredményeznek másolást az asztalról lelógó kártyák esetében.)

A fenti példa így másképp működne:
```
Card 1: 41 48 83 86 17 | 83 86  6 31 17  9 48 53
Card 2: 13 32 20 16 61 | 61 30 68 82 17 32 24 19
Card 3:  1 21 53 59 44 | 69 82 63 72 16 21 14  1
Card 4: 41 92 73 84 69 | 59 84 76 51 58  5 54 83
Card 5: 87 83 26 28 32 | 88 30 70 12 93 22 82 36
Card 6: 31 18 13 56 72 | 74 77 10 23 35 67 36 11
```

- Az 1-es kártyán 4 találat van, tehát nyersz egy másolatot a következő négy kártyából: 2-es, 3-as, 4-es és 5-ös kártyák. 
- Az eredeti 2-es kártyád kéttalálatos volt, tehát nyersz egy másolatot a 3-as és 4-es kártyákból
- A másolat 2-es kártyád szintén kéttalálatos volt, tehát szintén nyersz még másolatokat a 3-as és 4-es kártyákból. 
- A 3-as kártyáid, amelyekből egy eredeti és három másolat van, kéttalálatosak, tehát nyersz **négy** másolatot a 4-es és 5-ös kártyákból. 
- A 4-es kártyáid, amelyekből nyolc példány áll rendelkezésedre, egytalálatosak, tehát nyersz nyolc példányt az 5-ös kártyából. 
- Az 5-ös kártyáidból hiába van 14 példány, sajnos egyetlen találatuk sincsen, így nem nyersz velük több kártyát. 
- Az egyetlen 6-os kártyádon nincs egyetlen találat sem, így innen szintén nem lesznek új kártyáid. 

Mire végre az összes eredetit és másolatot feldolgoztad, végül ``1`` db 1-es kártyával, ``2`` db 2-es kártyával, ``4`` db 3-as kártyával, ``8`` db 4-es kártyával, ``14`` db 5-ös kártyával és ``1`` db 6-os kártyával lettél gazdagabb. Végül összeségében az eredeti kaparós sorsjegyek **``30``** kaparós sorsjegy boldog tulajdonosává tettek téged.

Dolgozd fel az összes másolt és eredeti kaparós sorsjegyet, amíg már nincs mit lekaparni és beváltani. Az eredeti kaparós sorsjegyekkel együtt **összesen hány kaparós sorsjeggyel lettél gazdagabb?**

