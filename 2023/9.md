# 9. nap: Csodás karbantartás

Tevegelsz tovább a homokviharban, amikor a szellemtérkép egyszer csak megállít egy helyen. A homokvihar is elcsendesül. Egy **oázisban** találod magad!

A teve elmegy inni te pedig kicsit körülnézel. Ahogy feltekintesz, megpillantasz egy újabb lebegő szigetet, ami fémből van! Itt kell legyenek a keresett alkatrészek!

Még egy félig eltemetett sárkányrepülőt is találsz. Amint a nap felkel és felmelegíti a homokot, megpróbálhatnád használni ezt a sárkányrepülőt, hogy a forrósodó levegő felvihessen a fémszigetre!

Amíg vársz a nap melegére, elmerengsz ennek a sivatagközepi oázisnak a nagyszerűségén. Egy nagyon izgalmas ökoszisztéma lehet ez itt. Amíg itt vársz, egy kicsit szétnézel, hátha találsz valami környezeti instabilitást, amit bejelenthetnél, hogy ez az oázis a következő homokvihar-sújtotta utazónak is megmaradhasson.

Előveszed hát az **Oázis A Sivatagban Instabilitásmérő Szenzor** (röviden OASIS), hogy megvizsgáld a környezetedet. Az OASIS számtalan értéket tartalmazó jelentésekben írja le azt, hogyan zajlanak a változások az eltelt idő függvényében (ez lenne a rejtvényed inputja). A jelentésben minden sor egy érték változásának **történetét** írja le. 
Például:
```
0 3 6 9 12 15
1 3 6 10 15 21
10 13 16 21 30 45
```
Hogy megóvhasd az oázist, minden ilyen jelentés minden sorának tartalmaznia kellene a **megjósolt következő értéket** is.  Ehhez minden történethez készíts egy új sorozatot a **lépésekből, azaz az értékkülönbségekből**. Ha ez a sorozat **nem** mind nulla, ismételd ezt a folyamatot azzal a sorozattal, amit most állítottál elő! Mikor már az összes értéked nulla, meg tudod jósolni a következő értékét az adott történet sorozatának.

A fenti adatok esetében az első történet ``0 3 6 9 12 15``. Mivel az értékek közötti lépés minden esetben ``3``, a következő lépéssorozat jön létre: ``3 3 3 3 3``. Természetesen itt eggyel kevesebb érték van, mivel minden érték két eredeti értékkel dolgozott. Mivel ezek nem **mind nullák**, ismételd az eljárást: Mivel most már minden érték ugyanaz, közöttük minden lépés ``0``, tehát a következő sorozat ``0 0 0 0``. Ez azt jelenti, hogy elég információd van, hogy kitaláld a sorozat folytatását! A következőképpen lehet ezeket a sorozatokat ábrázolni: 

```
0   3   6   9  12  15
  3   3   3   3   3
    0   0   0   0
```

Hogy kikövetkeztethesd a megoldást, adj hozzá egy nullát a csupanullás sorodhoz. Mivel a nulla egy különbséget jelent a fölötte lévő számoknál, adj hozzá egy helykitöltőt minden egyes sorhoz:

```
0   3   6   9  12  15   B
  3   3   3   3   3   A
    0   0   0   0   0
```

Most már elkezdhetet kitalálni, hogy mik helyett állnak a helykitöltők. ``A`` nem lehet más, mint a ``3`` (a tőle balra lévő érték) ``0``-val (az alatta lévő értékkel) megnövelt értéke. Tehát ``A`` nem más, mint **``3``**:

```
0   3   6   9  12  15   B
  3   3   3   3   3   3
    0   0   0   0   0
    ```

Végül kitöltheted a ``B``-t. Ez a ``15`` érték megnövelve ``3``-mal, tehát **``18``**. 

```
0   3   6   9  12  15  18
  3   3   3   3   3   3
    0   0   0   0   0
```

A második történethez még egy sor kell: 

```
1   3   6  10  15  21
  2   3   4   5   6
    1   1   1   1
      0   0   0
```

Kiegészítve a plusz oszloppal:

```
1   3   6  10  15  21  28
  2   3   4   5   6   7
    1   1   1   1   1
      0   0   0   0
```

Tehát a második sorozat következő értéke **``28``** lesz. 

A harmadik sorozat még sokkal több értéket igényel: 

```
10  13  16  21  30  45  68
   3   3   5   9  15  23
     0   2   4   6   8
       2   2   2   2
         0   0   0
```

Tehát itt a megjósolt érték a **``68``** lesz. 

Ha összeadod a fenti példa összes történetének megjósolt következő értékét, akkor **``114``**-et kapsz. 

Vizsgáld meg az OASIS jelentést és jósold meg az összes történet következő értékét! Mi az összege ezeknek a jóslatoknak?

## Második rész

Természetesen nem jönne rosszul, ha sokkal több történet lenne a jelentésedben.  Biztos lehet olyat is, hogy hátrafele próbáljuk kitalálni az értékeket, nem igaz?

Minden történet esetében addig ismételgesd a különbségsorozatok képzését, amíg mindegyik nulla nem lesz. Aztán ahelyett, hogy 0-át adsz a végéhez, és kitöltöd a 0 fölött lévő hiányzó elemeket, a sor elejére rakd a nullát, és az efölött képződő üres helyeket találd ki! Például a harmadik történet elejének kitalálása így zajlana:

```
5  10  13  16  21  30  45
  5   3   3   5   9  15
   -2   0   2   4   6
      2   2   2   2
        0   0   0
```

Az új érték kiegészítésével fény derül előbb-utóbb arra is, hogy mi lehetett a sorozat megelőző eleme: **``5``**. 

Ugyanezt elvégezve az előző történetekre **``-3``**-at kapunk az első és **``0``**-át kapunk a második történet esetében.
E három szám összege 2. 

Vizsgáld meg újra az OASIS jelentést, ezúttal keresd a korábbi állapotokat. Mi volt a megelőző állapotok összege?